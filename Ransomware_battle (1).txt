Ransomware battle

Detectorul
Fiecare echipă dezvoltă un detector de ransomware. Acesta trebuie să detecteze, în primă fază, un simulator de ransomware. Este foarte important ca detectorul să nu dea alarme false.

Organizatorii pun la dispoziție un sdk de interfațare cu sistemul de operare pe baza căruia se dezovltă detectorul de ransomware. Detectorul trebuie să respecte instrucțiunile de integrare.

Accentul se pune pe analiza operațiilor pe fișierele criptate cât și pe analiza în sine a conținutului. Evaluarea finală a detectorului include simulatorul, aplicațiile ransomware dezvoltate de echipe dar și o suită de aplicații curate pentru a valida robustețea algoritmilor.

Ransomware
Cu experiența obținută dezvoltând detectorul de ransomware, fiecare echipă dezvoltă câte un ransomware care va fi testat cu fiecare detector de ransomware în parte.

Aplicația ransomware criptează fișierele într-o formă ireversibilă. Conținutul nu poate fi refăcut fără un secret, dar conținutul trebuie refăcut integral folosind secretul.

Accentul se pune pe algoritm și operații cu fișiere, nu pe interacțiunea cu sistemul de operare.

Nu sunt obiectul acestei teme alte metode folosite de ransomware, cum ar fi: ascunderea secretului, transmiterea lui obfuscată pe rețea, incapacitarea detectoarelor terțe prin terminare de procese, găsirea unei metode nedetectate de infiltrare în sistem, ș.a.m.d.

Modul de lucru
Organizatorul pune la dispoziție mașini virtuale. Acestea vor fi copiate prin rețea. Imaginile conțin deja: sdkul de interfațăre cu sistemul de operare, instrucțiuni de folosire și un simulator cu 11 aplicații ransomware și 2 aplicații curate.

Echipele dezvoltă în ce mod aleg, dar la final trebuie să configureze o copie a mașinii virtuale cu detectorul funcțional. O vor trimite pe rețea către un server unde se face evaluarea.

Evaluarea se face cu aplicații, fișiere și setup similare celor de test. De asemenea, în evaluare intră și aplicațiile ransomware competitoare.

Evaluare
Detectorul: Se punctează fiecare simulator de ransomware sau ransomware competitor detectat. Se depunctează fiecare alarmă falsă, fără să conteze sursa acesteia. Ponderea unei alarme false este mai mare decât cea a unei detecții.

Ransomware: Se punctează fiecare execuție care criptează tot testbedul și trece neobservat de detectorul competitor.

Sunt descalificate aplicațiile ransomware care:
- nu respectă intrucțiunile de rulare și prin urmare nu pot fi executați.
- nu respectă criptarea ireversibilă cu cheie, iar apoi conținutul să poată fi restaurat folosind cheia.
- nu criptează tot testbedul.
- nu criptează tot fișierul.

Sunt descalificate detectoarele care:
- nu se integrează corect cu sdkul oferit și prin urmare nu pot fi executate.
- alterează sistemul de operare la runtime.

Sunt depunctate prin scăderea a 50% din punctaj oricare:
- ransomware care alterează sistemul de operare sau lucrează cu altceva în afară de conținutul directorului pe care trebuie să îl cripteze.
- rezolvare care încearcă să evite problema de bază și se axează pe trucuri simple.